# videokapatmavemaskeleme
Üç farklı yöntem ile kaydedilmiş video veya görüntülerde ki kişilerin yüzleri kapatılabilmekte veya maskelenebilmektedir.
İnternet ve akıllı telefonların kullanımının artmasının bir sonucu olarak bireylerin sosyal medya kullanımı da artmıştır. 
2019 Aralık ayından itibaren tüm dünyayı etkisine alan pandemiden kaynaklı olarak her türlü eğitim kurumdaki eğitimler uzaktan eğitim yöntemiyle verilmeye başlanmıştır. Buda her yaş grubundan bireylerin bilgisayar, telefon, internet ve sosyal medya platformların da daha fazla zaman harcamalarına sebep olmuştur. Bu platformlar ile çocuklar, yetişkinler, ebeveynler ve öğretmenler bilinçli veya bilinçsiz birçok mesaj, fotoğraf ve video paylaşımı yapmaktadırlar. Devlet ve özel eğitim kurumlarında öğretmenler oldukça fazla fotoğraf ve video paylaşımı yapmaktadır. Bu paylaşımların amacı bir yandan öğrenci motivasyonunu arttırmak diğer yandan ise insanlara öğrencilerinin becerilerini göstermektir. Paylaşımların yapılması için bazı kurumlar velilerden izin almaktadır. İster izin alınsın isterse alınmasın yapılan paylaşımlar ile kişilerin sanal dünyada dijital ayak izleri bırakmasına sebep olmaktadır. Buda kişi mahremiyeti sorununu ortaya çıkarmaktadır. Gelişen yazılım teknolojileri ile birçok işlemi yerine getiren uygulamalar ortaya çıkarılmaktadır. Yapay zekânın da geliştirilmesi sayesinde işlemlerin hızlı ve otomatik olarak yapılması da mümkün hale gelmiştir. Bu çalışma ile yapay zekâ modelleri kullanılarak fotoğraf ve video dosyalarındaki kişilerin yüzlerinin otomatik olarak maskelenmesi işlemini gerçekleştiren bir uygulama ortaya çıkarılmıştır. Uygulama ile fotoğraftaki veya video çerçevesindeki bireylerin yüzleri tespit edilip, yaş ve cinsiyet tahmini yapılmaktadır. Geliştirilen görsel ara yüz ile de istenilen kriterlerin seçimi yapılıp kişilerin yüzlerinin maskelenmesi yapılmaktadır. Ortaya yeni bir fotoğraf veya video dosyası çıkarılmaktadır. Bu maskeli fotoğraf veya videonun paylaşımı kişi mahremiyetini koruma altına almaktadır. Bu çalışmanın en önemli katkısı sanal dünyadaki kişi mahremiyetini korumak ve dijital ayak izini en aza indirmektir.
